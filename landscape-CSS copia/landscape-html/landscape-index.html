<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Raja Ampat</title>
    <link rel="stylesheet" href="landscape.css"/>
</head>
<body>
  <div class="image-container">
  </div>
  <div class=" main-section">
    <a href="https://www.innviaggithailandia.com/author/vincenzo-topputo/">Di Vincenzo Topputo</a>
    
  <h1>Raja Ampat</h1>
   <h3>Ultimo santuario della biodiversità marina</h3>
    <p>Quello di Raja Ampat è un arcipelago costituito da più di 600 atolli (1500 tra isolotti, faraglioni 
        e scogli) situati nella parte più occidentale della Papua occidentale. Anticamente il dominio sulle
        4 isole principali pettava a 4 sultani, da cui il nome raja ampat, che nella lingua locale significa
          l’appunto “4 re”. Le isole di Misool, Salawati, Batanta e Waigeo costituiscono a loro volta un 
        importante parco marino il Cenderawasih Bay che si estende per oltre 40mila kilometri quadrati.
        Situato al centro del Triangolo dei Coralli, Raja Ampat cela la più alta concentrazione di 
        biodiversità marina del nostro pianeta, il che lo colloca fra le mete preferite di subacquei e 
        appassionati di snorkeling.Per tutelare questo patrimonio la popolazione locale è stata educata 
        ad una pesca moderata, ma lo sviluppo del turismo e i cambiamenti climatici rischiano di mettere a 
        repentaglio anche quest’ultimo paradiso terrestre.</p>
     <h3>La leggenda del Raja Ampat</h3>
     <p>Anche questo angolo di paradiso ha la sua legenda che cerca in qualche modo di spiegare la nascita 
        delle 4 isole principali dell’arcipelago. La tradizione vuole che in illo tempore una donna abbia
         trovato 7 uova di drago e che le abbia portate nella propria dimora. A distanza di mesi, 5 di queste 
         uova si sarebbero schiuse dando alla luce 4 draghi maschi e una sola femmina, tutti vestiti con abiti 
         regali. I maschi divennero i re delle attuali Misool, Salawati, Batanta e Waigeo, mentre la femmina 
         raggiunse l’isola di Numfor trasportata su una conchiglia a foggia di barca. Un uovo divenne un 
         fantasma, mentre l’ultimo non si schiuse mai. E ancora oggi esiste una casa che gli abitanti del luogo 
         dicono essere quella della donna cui, in un lontano passato, spettò il compito di custodire le uova regali…
        Passando dalle leggende all’antropologia, sappiate che a Raja Ampat esistono ancora oggi, almeno 12 
        differenti tribù che ignorano in gran parte cosa succeda nel resto del mondo. Nomadi per necessità, 
        sono per lo più dediti alla pesca, e fino ad una cinquantina di anni fa non disdegnavano le pratiche 
        di cannibalismo e la caccia alle teste…
        Ultima curiosità: Raja Ampat si trova esattamente a latitudine 0°, ovvero proprio all’altezza 
        dell’equatore.</p>
     <h6>Luoghi correlati</h6>
     <ul>
        <li><a href='waigeo.html'>Waigeo</a></li>
        <li><a href='batanta.html'>Batanta</a></li>
        <li><a href='salawati.html'>Salawati</a></li>
        <li><a href='misool.html'>Misool</a></li>
        <li><a href='indonesia.html'>Indonesia</a></li>
     </ul>
    </div> 
</body>
<footer>
    <a href='landscape-index.html' class="white-text">Homepage</a>
</footer>
</html>